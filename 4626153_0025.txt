19

quovis rerum genere numerum demonstret -- etiamsi hac
carere possemus, tamen ante v. 532 lacuna statuenda esset.
Neque enim duo argumenta eiusdem ordinis particula nam
inter se coniungi possunt. Haec lacuna in hunc fere modum
expleri possit:

Praetera cur tanta potest vis esse animantum

quovis in genere et numerus paene innumeralis‘?

Ex eis, quae adhuc disputata sunt, manifestum erit vv.
529—531 cum eis quae sequuntur neque sic ut traditi sunt
neque versu Neumanniano assumpto coniungi posse. Cur
Munronis quoque coniectura minus accipienda videretur, Brie-
gerus Phil. 24, 449 exposuit. Sed aliter atque Briegerus ex-
plicare velim, quomodo 111 vv. in hunc locum pervenerint.
Nam quod eos fortasse a Lucretio ad I, 953 sqq. margini
adscriptos fuisse et casu aliquo huc irrepsisse putat, satis
id verisimile non est. Nam versuum, qui tam longe a suo
loco aberraverint, quin etiam in alienum librum pervenerint,
nullum aliud apud Lucretium exemplum exstat3 praeterea cum
eam quae ante v. 532 statuenda est lacunam a Lucretio ex-
pletam fuisse judicandum sit, non intellegitur , qua re quis
permotus esse possit, ut hos vv. in hunc locum deferret. Sed
cum in libro I — ut statim exponam —- lacuna exstet, quae
ex parte his vv. expleri posse videatur3 011111 praeterea facile
fieri potuerit, ut interpolator quidam hos vv. margini adscri-
beret eo consilio, ut, quem locum Lucretius verbis id quod
non esse probavi ante oculos habuisset, significarem cum
denique valde verisimile sit ea quae ante v. 532 desiderantur
excidisse versibus spuriis irrepentibus: persuasum mihi est
vv. 529-531 hoc 1000 ab interpolatore profectos esse.

Is autem locus libri I, quo eos a Lucretio scriptos esse
puto, inter v. 1013 et v. 1014 est, ubi lacunam exstare iam
diu *cognitum est. Hoerschelmannus obss. alt. 1877 pag. 20
sqq. demonstravit Lucretium v. 1012 ad quaestionem biper-
titam transisse, cuius priore parte, si infinita esset materies,
inane finitum esse non posse, altera parte, si spatium infini-
tum esset, materiem finitam esse non posse demonstraret.
Prior pars tota et alterius partis initium interciderunt. Pu-
taverim autem Lucretium hac altera parte non simpliciter

2 *


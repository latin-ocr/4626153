11

Restat, ut quaeramus, num nova pars (62—148) aliquo
modo cum priore coniungi possit. Quod bene fieri posse puto.
Vidimus omnem offensionem positam . esse in vv. 54—61. His
omissis omnia bene procedunt. Nam postquam a Memmio
Lucretius petivit, ut animum ad veram ratione m adhiberet,
quaenam vera esset ratio et a quonam profecta, dicendum
erat.

Quae cum ita sint, prooemium absolutum illud quidem
esse sed partes eius diversis temporibus scriptas, et Lucre-
tium, si ipse carmen edidisset, vv. 54-61 deleturum fuisse

CODSOO.

Ι, 311—328.

V. 326, quem Briegerus Phil. 23, 464 aut extra carmi-
nis continuitatem scriptum aut aliquo modo transponendum
esse dicit, Stuerenburgus l. c. pag. 391 rursus contra Brie-
geri suspicionem defendere studet, Neumannus denique (De
interpoll. Lucretianis, Halis 1875, pag. 47) ab interpolatore
additum esse censet, nullam offensionem praebet, si solos vv.
322—327 respicimus. Nam si Lambino auctore (cf. Stuerenb.
1. c.) eum cum duobus qui sequuntur vv. conjungimus, duae
sunt versuum 322—-327 partes: prior (322—324) res paulatim
crescentes, altera (325—327) res quae paulatim minuuntur
tractat. Posterior pars rursus subdividitur in duas partes, qua—
rum prior de rebus organicis —— errat Neumannus Briegerum
l. c. vv. 322—325 de animantibus tantum agi dixisse putans,
dixit potius de organicis agi, idque prorsus recte; nam quis
res anorganicas „aevo macieque senescere“ dicet? certe Lu-
cretius v. 319 vocabulo minui usus est -— altera de rebus
, anorganicis est. Hoc unum alicui offensioni esse possit, quod
versuum 325—327 prior sententia generalis, altera singularis
est. Hanc inconcinnitatem apud prosarium quidem scripto-
rem vituperaremus, poetae vero, quippe qui res concretas ab-
stractis praeferat, magno vitio non vertemus.

Deinde quod Neumannus Lucretium vv. 322-327 ea
comprehendere dicit, quae antea singulis exemplis demonstra-
verit, verum non est. Nam ubi sunt ea exempla quibus cor-
pora a rebus paulatim crescentibus accepta cerni non posse


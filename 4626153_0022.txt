16

quos, si v. 531 genuinus est, falso loco positos esse vidimus,
id praestant, quod hoc loco postulatur. Transponendi igitur
sunt et post v. 519 collocandi. Cum his coniungendi sunt
vv. 538 et 539, quippe qui huius argumenti clausulam con-
tineant.

Falsa versuum 532--539 collocatio forsitan inde orta sit,
quod Lucretius duobus argumentis (503—-510 et 511—519,
532—539) antea scriptis postea tertium addidit, (520—531)
quod primus editor falso loco inseruit.

I, 657-662.

In his versibus, ut in editionibus leguntur:
sed quia multa sibi cernunt contraria (amus-
sim)

et fugitant in rebus inane reliquere purum,

ardua dum metuunt, amittunt vera viai,

nec rursum cernunt exemplo rebus inani

omnia denseri . . .
perversa haec sententia, etsi paullum recondita, tamen inest:
„quia in rebus inane relinquere purum fugitant, non cernunt
exemplo rebus inani omnia denseri.“ Praeterea verbum, quod
v. 660 legitur: „rursus“ omnino non habet, cui oppositum sit.
His mendis medendum est versu 658 post 659 ponendo, ut
haec sententia exsistat: „ardua metuentes veram viam amit-
tunt et inane in rebus concedere non audent3 neque vero vi-
dent propter id ipsum, quod omnia stipata esse putant, quod
consequi volunt, fieri non posse, i. e. ut ignis denseatur et
rarefiat. Unum igitur vitium fugientes rursus in aliud idque
maius vitium incidunt.“

II, 529—531.

De variis quas homines docti de his vv. protulerunt sen-
tentiis cf. Pollium Phil. 26, 318 et Hoerschelmannum obss.
pag. 17. Hoerschelmannus ipse eos ante v. 569 collocandos
esse putabat, quam sententiam refutavit Briegerus ann. phil.
111, 616. Addenda denique est sententia Neumanni (pag.


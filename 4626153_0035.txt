29

IV, 254—266.

Versibus 228-253 Lucretius demonstrare studet imagi-
nes efficere, primum ut omnino res cernere possimus (vv.
218—236), deinde ut quo speciem vertamus omnes ibi res
nobis appareant (vv. 237 -241), ‘denique ut, quantum quae-
que res absit, diiudicare possimus (vv. 242—253). Hic re-
rum ordo tam simplex et tam idoneus est, ut cur Bocke-
muellerus eum mutaverit, non intellegam, immo tantum abest,
ut mutari possit, ut, si traditus non esset, restituendus esset.
Quodsi Lucretium v. 238 novae partis initium fecisse verisi-
mile non est, non de transponendo cogitandum est, sed po-
tius ante v. 228 unum certe argumentum excidisse iudican-
dum est (cf. Susemihl. Phil. 29, pag. 837).

Versus autem 254—266 falso loci positi et post v. 236
collocandi sunt. Nam postquam Lucretius exposuit cernendi
causam in imaginibus positam esse, aliquis ei obicere pot-
erat: „at quomodo imagines visum efficere possunt, cum ip-
sas imagines cernere nequeamus ?“ Itaque versus 254-266,
quibus ad hanc quaestionem respondetur, versum 236 exci-
· piant necesse est.

IV, 593—612.

Susemihlo (Philol. 32, 486 seqq.); qui vv. 601-606 ni-
hil nisi alteram versuum 561—565 recensionem, versus 607
—609 partem alterius versuum 593—602 recensionis esse,
vv, denique 610-612 non minus bene versum 600 quam 609
excipere putat, assentiri non possum. Nam versuum 601-
609 haec sententia esse videtur: Si versamus in 1000 muro
vel saepe cincto, cuius superior pars aperta est, hoc modo
nos audire potest: una vox a nobis emissa vel eius pars
ascendit supra saepem, donec eo pervenit, unde a saepe non
amplius impedita ad eum, qui foris est, pervenire possit; ibi
scinditur in multas partes, et harum partium una vel unius
partis pars nequaquam impedita ad eum pervenit, qui extra
saepem est. Tali modo loca nobis ipsis abdita vocibus retro
profectis complentur. Imago autem a nobis emissa, quae ea-
dem via atque prima illa vox profecta est, cum supra saepem


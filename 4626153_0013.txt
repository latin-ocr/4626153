7

tantum locos tractare liceat, quibus homines docti non recte
videantur transposuisse.

His praemonitis iam ad singulos locos accedamus carmi-
nis ipsius ordinem secuti.

1, 50—613 136—148.

De libri Ι. prooemio homines docti diversissimas sententias
protulerunt. Ab una parte extrema stat Bockemuellerus;
qui non solum vv. 102—135, quippe qui in prooemio ad Mem-
mium misso locum non habeant et scripti sint, quo tempore
Lucretius cum Memmio familiaritatem nondum inierit, a con-
tinuitate carminis seiungendos esse putat, sed etiam eius,
quod ad Memmium missum sit, prooemii unam partem (vv.
50—61) transponendam esse censet. Medias partes tenent
Jessenius (Jahresbericht der Kieler Gelehrtenschule 1872,
pag. 20 seqq.), Briegerus (Philol. 23, 456 seqq.), Stuerenbur-
gus (Acta soc. phil. Lipsiens. 1874, Π, 373 seqq..): qui in
omnibus prooemii partibus componendis poetam ante oculos
habuisse Memmium, nonnullas autem non satis apte carminis
continuitati inseri posse aut transponendas esse censent. Ab
altera denique parte extrema stat Vahlenius (Monatsberichte
der Berliner Acad. 1877, pag. 479 seqq.), qui omnes prooemii
partes suo ordine nobis traditas omnesque ex uno eodemque
poetae consilio fluxisse evincere studuit.

Eam certe Bockemuelleri opinionem, qua vv. 102—135 ex
carminis continuitate tollendos esse putat, accuratius a me
refutari opus non est, cum maximam partem ex falsa eius
de totius carminis condicione sententia nata sit (cf. Brieger.
Bursians Jahresberichte 1876, Π, 162). Omnes autem diffi-
cultates positae sunt cum in Memmii appellatione desiderata
tum in vv. 50—61 et 136-145 coHocandis. Quibus de rebus
Vahlenium multa illum quidem recte ad Briegeri et Stueren-
burgi sententias refutandas attulisse puto3 sed nescio an inter-
pretatione sua interdum eas quae illis offensioni fuerunt res
excusaverit magis quam omnino offensionis causas non esse

probaverit.


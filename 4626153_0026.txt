20

quaesivisse, num in spatio infinito materies finita esse posset,
sed iam hoc loco cum contra Stoicorum sententiam ¹), qua
summam rerum sive mundum finitum et extra hanc rerum
summam nihil nisi inane infinitum esse docebant, se conver-
tisse et demonstrare studuisse etiam extra hanc summam re-
rum in infinito spatio materiem eamque infinitam esse de-
bere. Sive illa sive hac via progressus est, versibus I, 1014
-1051 pariter uti potuit. Hanc eum sumpsisse viam ut cen-
seam, adducor versu 1052 sqq. Nam si antea de Stoicis
sermo nondum fuerat, eum v. 1053 aut Stoicorum nomen ap—
pellaturum aut certe ad verbum „dicunt“ vocabulum „qui-
dam“ appositurum fuisse putaverim, cf. I, 371, Π, 165, V,
320. Quod si recte iam vv. 1014-1051 de Stoicis refutan-
dis agi dico, Lucretius ad hanc argumentationem proponen-
dam perbene uti potuit vv. Π, 529-531 sententia Stoicorum
paucis exposita sic fere pergens: „contra quos“ vel „quorum
ratio quam perversa sit, ut pervideas — suavidicis potius
quam multis versibus ostendam corpuscula materiai etc.“
Deinde post v. Π, 532 sic fere pergendum erat: „quod si
praeter hanc summam rerum in infinito spatio nulla esset
materies, nec mare nec tellus neque caeli lucida templa etc.“

Π, 652-660,

Munro vv. 652-654 post v. 660 posuit, et ad hanc
transpositionem ipse haec adnotavit: „the itaque of 661
manyfestly refers to them3 so that if they are to keep their

place then, (what comes to much the same thing) 652-657 ,

(= 655———660 B.) must be enclosed in brackets as a subsequent
marginal addition of the poet's.“ Ac certe vv. 655-660 un-
cis potius includendi quam transponendi sunt. Nexus v enim
sententiarum hic esse debet: „Quae a poetis ad terram deum
hominumque matrem celebrandam cantata sunt, bene quidem
et eximie inventa neque tamen vera sunt. Omnis enim deo-
rum natura a rebus humanis longe semota est, terra autem
dea omnino non est.“ Itaque a v. 651 statim ad v. 652 pro-
grediendum esse apparet. Praeterea post vv. 655-660, qui-

 

¹) cf. Diog. L. VII, 140.


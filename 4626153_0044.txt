38

sunt, versum 101 excipere: Lucretius postquam de tonitru,
quod nubibus concurrentibus nascitur, disseruit, transgreditur
ad id tonitrum genus, quod oritur, cum nubes „minus fron-
tibus adversis concurrunt quam de latere eunt diverso motu
radentes corpora tractim.“ Atque quemadmodum illud sic
etiam hoc genus per se satis dilucidum insuper exemplis ab
aliis rebus desumptis illustrari opus non esse duxit.

Nunc si de vv. 102—107 et 108-115 collocandis quae-
rimus: illi extra carmen continuum scripti sunt. Fortasse Lu-
cretius, cum totam suam de tonitribus et fulminibus disputa-
tionem satis certo fundamento carere vidisset, aliam huic
disputationi partem praemittere in animo habuit, qua. de nu—
bium natura ageret. Vv. 108—-115, quod ad sententiam at-
tinet, bene cum vv. 131—136 coniunguntur, quibus tonitrua
describuntur, quae ventis nubila perflantibus oriuntur. Ad
hoc tonitruum genus explicandum iam unum exemplum vv.
135—136 allatum est, quocum versuum 108—115 exempla.
bene coniunguntur.

Forma autem versus 108, in quo ad verba dant soni-
tum aliud subiectum supplendum est 'quam quod v. 136 cum
eisdem verbis coniunctum est, non ita comparata est, ut cen-
sere possimus, Lucretium vv. los—115 ita ut sunt post v.
136 collocaturum fuisse. Itaque eos postea scripsisse videtur
eo quidem consilio, ut post v. 136 ponerentur, sed eorum,
quae iam scripta eraut, non satis ratione habita.

VI, 400—403.

Vv. 400-—403 loco movendos esse, quamquam Briegerus
(Burs. 1876, Π, 169) id necessarium non esse dicit, tamen
Bockemuellero assentiar. Nam si manent, ubi traditi sunt, vv.
390—403 arctius inter se coniunguntur et longius ab eis quae
sequuntur seiunguntur, cur autem vv. 400—403 versuum
390-399 argumento propiores sint quam versus 404—405‚
non intellegitur. Contrarium certe rectius indicaveris3 nam
postquam vv. 399—400 quaesitum est, cur Juppiter telum
suum in terra optundi sineret, aptissime sequitur quaestio,
cur in mare mittat. Itaque persuasum mihi est a versu
399 ad versum 404 progrediendum esse. Neque vero cum


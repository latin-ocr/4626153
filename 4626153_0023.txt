17

27) qui post V. 528 unum versum excidisse putat huius-
cemodi:
quapropter simili quae sunt perfecta figura.

Ut certum judicium ferre possimus, ex re erit singulas
sententias earumque nexum inde a v. 522 usque ad v. 568
accuratius examinare.

Ac primum quidem quod ad ipsos vv. 529—531 attinet,
verba ex infinito non, ut Munro et Hoerschelmannus 1. c.
volunt, de tempore, sed potius de spatio intellegenda viden-
tur esse. Promittit Lucretius se ostenturum esse summam
rerum conservari primordiis ex infinito spatio suppetidantibus
protelo plagarum undique continuato. Sumit igitur summam
quandam rerum finitam esse; et hanc summam teneri non
posse demonstrare vult, nisi primordia extra hanc summam
sint numero infinita, quae suborta, quominus illa pereat, im-
pediant.

Nunc iam ad vv. 532-568 transeamus. Lucretium vv.
541—568 ,demonstrare velle ad unam rem creandam cuius-
vis primordiorum, ex quibus ea res constet, generis infinitam
multitudinem necessariam esse patet ex clausula vv. 567
et 568:

esse igitur genere in quovis primordia rerum

infinita palam est, unde omnia suppeditantur.
Neque vero prorsus perspicuum est, quomodo ex vv. 541—566
haec conclusio deducta sit. Minus accurata huius argumen-
tationis conditio in duabus rebus posita esse potest. Si Lu-
cretius vv. 541—566 demonstrare tantum voluit ad unam rem
creandam materiae copiam infinitam necessariam esse, hi vv.
eorum quae ad conclusionem versuum 567—568 necessaria
sunt praemissorum unum tantum continent, alterum deest et
cogitatione addendum est: „genera primordium ex quibus una
res constant finita sunt.“ Sed cogitari etiam potest Lucre-
tium versibus 541—566 statim demonstrare voluisse in sin—
gulis unius rei materiae generibus infinita esse primordia
Quod si voluit, in his vv. haec sententia inesse debet: „si
unius rei primordiorum generum unum finitum est, huius ge-

neris ea quae ad rem creandam necessaria sunt primordia
“ conciliari non possunt, ideoque res omnino creari non potest.

2

